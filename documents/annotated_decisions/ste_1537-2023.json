{
    "document_id": "1537/2023",
    "court": "ΣτΕ",
    "legal_remedy":"Πρότυπη Δίκη",
    "related_department": "Ολομέλεια",
    "annotations": [
        {
            "class_id": "class0",
            "text": "Συνεδρίασε δημόσια στο ακροατήριό του στις 5 Μαΐου 2023, με την εξής σύνθεση: Ευαγγελία Νίκα, Πρόεδρος, Ιωάννης Γράβαρης, Γεώργιος Τσιμέκας, Κωνσταντίνος Κουσούλης, Αντιπρόεδροι του Συμβουλίου της Επικρατείας, Βασίλειος Αραβαντινός, Όλγα Ζύγουρα, Παρασκευή Μπραΐμη, Αναστασία-Μαρία Παπαδημητρίου, Μαρία Σωτηροπούλου, Χρήστος Λιάκουρας, Σταυρούλα Κτιστάκη, Φραντζέσκα Γιαννακού, Δημήτριος Βασιλειάδης, Μαρίνα-Αλεξάνδρα Τσακάλη, Μαρία Αθανασοπούλου, Άννα Μπόνου, Μαρία Σταματοπούλου, Βασιλική Μόσχου, Χριστιάνα Μπολόφη, Σύμβουλοι, Δημήτριος Τομαράς, Ελένη Μουργιά, Μαρίνα Σκανδάλη, Πάρεδροι. Από τους ανωτέρω οι Σύμβουλοι Φραντζέσκα Γιαννακού και Άννα Μπόνου, καθώς και η Πάρεδρος Μαρίνα Σκανδάλη, μετέχουν ως αναπληρωματικά μέλη, σύμφωνα με το άρθρο 26 παρ. 2 του ν. 3719/2008. Γραμματέας η Ελένη Γκίκα. Για να αποφανθεί επί των προδικαστικών ερωτημάτων, κατ’ άρθρο 1 παρ. 2 του ν. 3900/2010, που υποβλήθηκαν με την 2310/2022 απόφαση του Διοικητικού Εφετείου Αθηνών, σχετικά με την από 27 Οκτωβρίου 2020 αίτηση: της …………., κατοίκου ………….. Αττικής (…………..), η οποία παρέστη με τον δικηγόρο Βάιο Σκαμπαρδώνη (Α.Μ. 20538), που τον διόρισε με πληρεξούσιο, κατά της Υπουργού Παιδείας και Θρησκευμάτων, η οποία παρέστη με τον Θωμά Καζάκο, Νομικό Σύμβουλο του Κράτους. Η πιο πάνω αίτηση εισάγεται στην Ολομέλεια του Δικαστηρίου με την από 6 Απριλίου 2023 πράξη της Προέδρου του Συμβουλίου της Επικρατείας, λόγω της σπουδαιότητάς της, σύμφωνα με τα άρθρα 14 παρ. 2, εδ. γ΄ (όπως ισχύει), 20 και 21 του π.δ. 18/1989. Με την αίτηση αυτή η αιτούσα επιδιώκει να ακυρωθούν: 1) οι πίνακες αποτελεσμάτων των πανελλαδικών εξετάσεων των Γενικών Λυκείων έτους 2020 για την εισαγωγή στα Τμήματα και τις Σχολές της Τριτοβάθμιας Εκπαίδευσης, 2) η υπ’ αριθ. Φ.253/111357/Α5/27.8.2020 απόφαση της Υπουργού Παιδείας και Θρησκευμάτων και κάθε άλλη σχετική πράξη ή παράλειψη της Διοίκησης. Η εκδίκαση άρχισε με την ανάγνωση της εκθέσεως της εισηγήτριας, Συμβούλου Σταυρούλας Κτιστάκη. Κατόπιν το δικαστήριο άκουσε τον πληρεξούσιο της αιτούσας, ο οποίος, τοποθετούμενος επί των προδικαστικών ερωτημάτων, ανέπτυξε και προφορικά τους προβαλλόμενους λόγους ακυρώσεως και ζήτησε να γίνει δεκτή η αίτηση και τον αντιπρόσωπο της Υπουργού, ο οποίος διατύπωσε την άποψή του επί των ερωτημάτων και των λόγων της αιτήσεως ακυρώσεως και ζήτησε την απόρριψή της. Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α Σ κ έ φ θ η κ ε κ α τ ά τ ο ν Ν ό μ ο 1. Επειδή, λόγω κωλύματος, κατά την έννοια του άρθρου 26 του ν. 3719/2008 (Α΄ 241), των Συμβούλων Μαρίας Σταματοπούλου και Βασιλικής Μόσχου, τακτικών μελών της συνθέσεως που εκδίκασε την υπόθεση, έλαβαν μέρος αντ’ αυτών στη διάσκεψη, αντιστοίχως, οι Σύμβουλοι Φραντζέσκα Γιαννακού και Άννα Μπόνου, που είχαν ορισθεί ως αναπληρωματικά μέλη της συνθέσεως. Επίσης, λόγω κωλύματος, δεν έλαβε μέρος στη διάσκεψη η Πάρεδρος Μαρίνα Σκανδάλη, αναπληρωματικό επίσης, κατά το άρθρο 26 παρ. 2 του ν. 3719/2008, μέλος της συνθέσεως (βλ. το ΔΥ 72/2023 πρακτικό διασκέψεως)."
        },
        {
            "class_id": "class2", 
            "text": "2. Επειδή, με την 2310/2022 απόφαση του Διοικητικού Εφετείου Αθηνών υποβλήθηκαν στο Συμβούλιο της Επικρατείας προδικαστικά ερωτήματα, κατ’ εφαρμογή του άρθρου 1 παρ. 2 του ν. 3900/2010 (Α΄ 213), σχετικά με την εκκρεμή ενώπιόν του, κατατεθείσα στις 27.10.2020, αίτηση ακυρώσεως. Με την αίτηση αυτή, όπως έχει συμπληρωθεί με το από 15.12.2020 δικόγραφο προσθέτων λόγων, ζητείται η ακύρωση της Φ.253/111357/Α5/27.8.2020 αποφάσεως της Υπουργού Παιδείας και Θρησκευμάτων υπό τον τίτλο «Κύρωση πινάκων εισαγομένων στα Τμήματα/Εισαγωγικές Κατευθύνσεις και στις Σχολές της Τριτοβάθμιας Εκπαίδευσης, για το ακαδημαϊκό έτος 2020-2021 των υποψηφίων οι οποίοι συμμετείχαν στις πανελλαδικές εξετάσεις των Γενικών Λυκείων 2020 με το Νέο σύστημα εισαγωγής του ν. 4186/2013 (ΦΕΚ 193 Α΄), όπως τροποποιήθηκε και ισχύει», κατά το μέρος που εισήχθησαν στις Ιατρικές Σχολές της χώρας, κατά παράλειψη της αιτούσας, υποψήφιοι με την κατηγορία των διακριθέντων αθλητών, και συγκεκριμένα: α) υποψήφιοι που εισήχθησαν, λόγω πολύ υψηλών αθλητικών διακρίσεων, χωρίς συμμετοχή στις πανελλαδικές εξετάσεις, καθ’ υπέρβαση του αριθμού των εισακτέων και χωρίς ποσοτικό περιορισμό (εδάφιο α΄ της παραγράφου 8 του άρθρου 34 του ν. 2725/1999) και β) υποψήφιοι που εισήχθησαν σε ποσοστό τρία τοις εκατό (3%) του αριθμού των εισακτέων, κατόπιν συμμετοχής στις πανελλαδικές εξετάσεις και προσαυξήσεως της βαθμολογίας τους λόγω αθλητικών διακρίσεων (εδάφιο δ΄ της παραγράφου 8 του άρθρου 34 του ν. 2725/1999)."
            
        },
        {
            "class_id": "class0", 
            "text": "Επειδή, η παρούσα υπόθεση εισάγεται ενώπιον της Ολομέλειας του Δικαστηρίου με την από 6.4.2023 πράξη της Προέδρου του Συμβουλίου της Επικρατείας κατ’ άρθρο 14 παρ. 2 εδαφ. β΄ λόγω σπουδαιότητος (Α΄ 8). Η πράξη αυτή δημοσιεύθηκε προσηκόντως, σύμφωνα με τις διατάξεις του άρθρου 1 παρ. 1 εδαφ. τέταρτο (μετά την αντικατάσταση της παραγράφου αυτής με το άρθρο 40 παρ. 1 του ν. 4055/2012, Α΄ 51) και παρ. 2 εδαφ. δεύτερο του ν. 3900/2010 και τα οριζόμενα στην πράξη αυτή, στις εφημερίδες «………..» και «……………» (βλ. την από 26.4.2023 βεβαίωση παραλαβής της αρμόδιας Επιτροπής του Συμβουλίου της Επικρατείας).5. Επειδή, στο άρθρο 1 παρ. 2 του ν. 3900/2010, όπως ισχύει μετά την τροποποίησή του με το άρθρο 40 παρ. 1 του ν. 4055/2012, ορίζεται, μεταξύ άλλων, ότι όταν διοικητικό δικαστήριο επιλαμβάνεται υποθέσεως, στην οποία ανακύπτει ζήτημα γενικοτέρου ενδιαφέροντος που έχει συνέπειες για ευρύτερο κύκλο προσώπων, μπορεί με απόφασή του, που δεν υπόκειται σε ένδικα μέσα, να υποβάλει σχετικό προδικαστικό ερώτημα στο Συμβούλιο της Επικρατείας. Η υποβολή, όμως, προδικαστικού ερωτήματος από διοικητικό δικαστήριο στο Συμβούλιο της Επικρατείας για «ζήτημα γενικότερου ενδιαφέροντος» προϋποθέτει, κατά την έννοια των ως άνω διατάξεων, ότι το διοικητικό δικαστήριο, ως αρμόδιο κατ’ αρχήν επί της συγκεκριμένης διαφοράς, έχει ασκήσει πράγματι την αρμοδιότητά του και έχει διαγνώσει ότι η επίλυση του εν λόγω ζητήματος είναι αναγκαία για την έκδοση οριστικής αποφάσεως. Συνεπώς, το τακτικό διοικητικό δικαστήριο που υποβάλλει προδικαστικό ερώτημα πρέπει, στην απόφασή του, αφενός μεν να παραθέτει και να τεκμηριώνει τους λόγους, για τους οποίους το ζήτημα ή τα ζητήματα που ανέκυψαν στην αχθείσα ενώπιόν του διαφορά και αποτελούν το αντικείμενο του ερωτήματος είναι, όπως ορίζει ο νόμος, «γενικότερου ενδιαφέροντος με συνέπειες για ευρύτερο κύκλο προσώπων», αφετέρου δε να αναδεικνύει επαρκώς, με την παράθεση των - νομίμως αποδειχθέντων - πραγματικών περιστατικών της υποθέσεως καθώς και του εφαρμοστέου νομοθετικού πλαισίου, ότι το ζήτημα για το οποίο υποβάλλεται το ερώτημα ανακύπτει πράγματι στην ενώπιόν του διαφορά, δηλαδή ότι είναι κρίσιμο και λυσιτελές για την επίλυσή της, χωρίς να απαιτείται να λαμβάνει, και μάλιστα αιτιολογημένα, θέση επί του νομικού ζητήματος που τίθεται με αυτό, αν και κάτι τέτοιο είναι σκόπιμο, προς το συμφέρον της απονομής της δικαιοσύνης (ΣτΕ 666/2021 Ολομ., 1307/2019 Ολομ., 2588/2017 Ολομ., 1470/2016 Ολομ.). Το Συμβούλιο της Επικρατείας, εξάλλου, διατηρεί την ευχέρεια να απόσχει της επιλύσεως του παραπεμφθέντος ζητήματος (ΣτΕ 666/2021 Ολομ., 1307/2019 Ολομ., 1470/2016 Ολομ., 1841/2013 Ολομ.) επί προδήλων περιπτώσεων όπου δεν συντρέχει η προϋπόθεση του «γενικότερου ενδιαφέροντος», ή αλυσιτέλειας του υποβληθέντος ερωτήματος, όπως επί όλως προφανών περιπτώσεων, κατά τις οποίες το διοικητικό δικαστήριο δεν εξέφερε, κατ’ ουσία, νομική κρίση, ρητή ή εμμέσως συναγόμενη, περί της λυσιτελείας του ερωτήματος, περιοριζόμενο να περιγράψει τους σχετικούς ισχυρισμούς των διαδίκων χωρίς να προβεί το ίδιο στην αξιολόγησή τους. Στις περιπτώσεις αυτές, κατά τις οποίες το Συμβούλιο της Επικρατείας θα έπρεπε, ελλείψει σχετικής κρίσεως του διοικητικού δικαστηρίου, να εκφέρει, πρωτογενώς το ίδιο, την κρίση αυτή, υποκαθιστάμενο πλήρως στη θέση του ερωτώντος δικαστηρίου, το ανώτατο Δικαστήριο απέχει της απαντήσεως στο υποβληθέν ερώτημα (ΣτΕ 666/2021 Ολομ., 623/2019 Ολομ., 1470/2016 Ολομ., 1841-3/2013 Ολομ.)."
            
        },
        {
            "class_id": "class0", 
            "text":"6. Επειδή, στην προκειμένη περίπτωση, με την προαναφερθείσα 2310/2022 απόφαση του Διοικητικού Εφετείου Αθηνών έγιναν δεκτά τα εξής: Η αιτούσα, απόφοιτη Γενικού Λυκείου έτους 2019, συμμετείχε στις Πανελλαδικές Εξετάσεις για την εισαγωγή στην τριτοβάθμια εκπαίδευση το ακαδημαϊκό έτος 2019-2020, με τη γενική κατηγορία (για το 90% των θέσεων εισακτέων) και, συγκεντρώνοντας 16.222 μόρια, εισήχθη στο Παιδαγωγικό Τμήμα Δημοτικής Εκπαίδευσης του Εθνικού και Καποδιστριακού Πανεπιστημίου Αθηνών, που αποτελούσε την 21η επιλογή της στο μηχανογραφικό της δελτίο. Το επόμενο έτος (2020) συμμετείχε και πάλι στις πανελλαδικές εξετάσεις εισαγωγής στην τριτοβάθμια εκπαίδευση για το ακαδημαϊκό έτος 2020-2021, με το 'νέο σύστημα εισαγωγής', με την αυτή ως άνω κατηγορία, δυνάμει των οριζομένων α) στο άρθρο 4 παρ. 5 του ν. 4186/2013 (Α΄ 193), όπως αντικαταστάθηκε από το άρθρο 100 παρ. 4 του ν. 4610/2019 (Α΄ 70) και β) στο άρθρο 13Γ παρ. 1 περ. β και περ. 3 του ν. 4186/2013, όπως αυτό προστέθηκε με την παρ. 8 του άρθρου 100 του ν. 4610/2019, «με έναρξη ισχύος για εισαγωγή στην τριτοβάθμια εκπαίδευση από το ακαδημαϊκό έτος 2020-2021», όπως ορίζεται στην ως άνω παρ. 8. Η αιτούσα εξετάστηκε στα μαθήματα του 3ου επιστημονικού πεδίου 'Επιστήμες Υγείας και Ζωής' και συγκέντρωσε 17.325 μόρια, με τα οποία εισήχθη στη Φαρμακευτική Σχολή του ΕΚΠΑ, που αποτελούσε την όγδοη επιλογή της, ενώ δεν κατέστη δυνατή η εισαγωγή της σε καμία από τις Ιατρικές Σχολές, καθόσον τα μόρια που συγκέντρωσε ήταν λιγότερα από τα 17.400 μόρια που συγκέντρωσε ο τελευταίος εισαχθείς στην Ιατρική Σχολή του Δημοκριτείου Πανεπιστημίου Θράκης. Εξάλλου, μετά την έκδοση της προσβαλλόμενης αποφάσεως για την κύρωση των πινάκων εισακτέων, με την Φ.152/130807/Α5/29.9.2020 πράξη της Υπουργού Παιδείας και Θρησκευμάτων κλήθηκαν οι διακριθέντες αθλητές που διεκδικούσαν εισαγωγή στην τριτοβάθμια εκπαίδευση το ακαδημαϊκό έτος 2020-2021, είτε μέσω πανελλαδικών εξετάσεων, είτε ανεξαρτήτως της συμμετοχής τους σε αυτές, να υποβάλουν τα ειδικώς προβλεπόμενα δικαιολογητικά έως τις 9.10.2020. Στη συνέχεια, με την Φ.153/1574040/Α5/17.11.2020 απόφαση της Υπουργού Παιδείας και Θρησκευμάτων κυρώθηκαν οι πίνακες εισαγομένων στις Σχολές, τα Τμήματα και τις Εισαγωγικές Κατευθύνσεις Τμημάτων της Τριτοβάθμιας Εκπαίδευσης με την κατηγορία των αθλητών ακαδημαϊκού έτους 2020-2021. Από τον πίνακα των εισαχθέντων στις Ιατρικές Σχολές αθλητών μέσω πανελλαδικών εξετάσεων προκύπτει ότι εισήχθησαν στις ιατρικές σχολές με το νέο σύστημα εισαγωγής είκοσι τρεις (23) υποψήφιοι διακριθέντες αθλητές, οι είκοσι (20) από τους οποίους είχαν διακριθεί σε Πανελλήνιους αγώνες και οι τρεις (3) σε Πανελλήνιους μαθητικούς-σχολικούς αγώνες. Όπως προκύπτει από τον ως άνω πίνακα οι τρεις (3) διακριθέντες σε Πανελλήνιους μαθητικούς-σχολικούς αγώνες αθλητές είχαν συγκεντρώσει όλοι, πριν την επίμαχη προσαύξηση, περισσότερα μόρια από την αιτούσα και, συγκεκριμένα, 17.400 μόρια με διάκριση 2η θέση στην Καλαθοσφαίριση, 17.725 μόρια με διάκριση 1η θέση στην Πετοσφαίριση και 17.525 μόρια με διάκριση 1η θέση στην Καλαθοσφαίριση. Από τον πίνακα των αθλητών που εισήχθησαν χωρίς εξετάσεις προκύπτει ότι εισήχθησαν τριάντα τρεις (33) αθλητές διακριθέντες σε παγκόσμια και πανευρωπαϊκά πρωταθλήματα, σύμφωνα με το εδαφ. α? της παρ. 8 του άρθρου 34 του ν. 2725/1999, εκ των οποίων οι έξι (6) κατ’ εφαρμογή της μεταβατικής διατάξεως της παραγράφου 10 του άρθρου 30 του ν. 4726/2020 και συγκεκριμένα, τρεις (3) αθλητές με διάκριση 4η θέση σε Πανευρωπαϊκό Πρωτάθλημα εφήβων- νεανίδων στην υδατοσφαίριση, ένας (1) αθλητής με διάκριση 4η θέση σε Πανευρωπαϊκό Πρωτάθλημα εφήβων-νεανίδων στην κολύμβηση, ένας (1) αθλητής με διάκριση 7η θέση σε Παγκόσμιο Πρωτάθλημα εφήβων-νεανίδων στη χιονοδρομία και ένας (1) αθλητής με διάκριση 7η θέση σε Παγκόσμιο Πρωτάθλημα νέων ανδρών-νέων γυναικών στην κωπηλασία. Τέλος, από τους ως άνω πίνακες, στους οποίους αναγράφονται και οι ημερομηνίες γεννήσεως των διακριθέντων επιτυχόντων αθλητών προκύπτει ότι κανένας από αυτούς δεν είχε ηλικία μεγαλύτερη των 29 ετών (ο μεγαλύτερος ήταν 26 ετών γεννηθείς το 1994). Η αιτούσα άσκησε στις 27.10.2020 αίτηση ακυρώσεως ενώπιον του Διοικητικού Εφετείου Αθηνών κατά της αποφάσεως, με την οποία κυρώθηκαν οι πίνακες αποτελεσμάτων των πανελλαδικών εξετάσεων των Γενικών Λυκείων έτους 2020- 2021 για την εισαγωγή στα Τμήματα και τις Σχολές της Τριτοβάθμιας Εκπαίδευσης, κατά το μέρος που αυτή δεν είχε συμπεριληφθεί στους εισαγόμενους στις Ιατρικές Σχολές της χώρας. Λόγω, όμως, εκκρεμούς προδικαστικού ερωτήματος ενώπιον της Ολομέλειας του Δικαστηρίου υποβληθέντος με την 1250/2021 απόφαση του Διοικητικού Εφετείου Αθηνών [επί της αιτήσεως ακυρώσεως με ΑΚ ΔΕφΑθ 2183/2019 κατά της αποφάσεως με την οποία είχαν κυρωθεί οι πίνακες αποτελεσμάτων των πανελλαδικών εξετάσεων των Γενικών Λυκείων έτους 2019-2020], με το οποίο - προδικαστικό ερώτημα - ετίθεντο τα αυτά νομικά ζητήματα με τα τεθέντα υπό στοιχ. Α και Β ερωτήματα στην υπό κρίση διαφορά, το Διοικητικό Εφετείο Αθηνών εξέδωσε την 1951/2021 αναβλητική του απόφαση. Κατόπιν δε της επακολουθήσασας καταργήσεως της δίκης επί του ανωτέρω προδικαστικού ερωτήματος ενώπιον της Ολομέλειας (βλ. το 30/2022 πρακτικό παραιτήσεως), συζητήθηκε εκ νέου η εκκρεμής αίτηση στο αρμόδιο Η? Τμήμα του Διοικητικού Εφετείου Αθηνών και εκδόθηκε η ως άνω 2310/2022 παραπεμπτική απόφαση αυτού."
        },
        {
            "class_id": "class1", 
            "text":" 7. Επειδή, το υποβαλλόμενο με την 2310/2022 απόφαση του Διοικητικού Εφετείου Αθηνών πρώτο προδικαστικό ερώτημα αφορά τη συνταγματικότητα των διατάξεων της παραγράφου 8 του άρθρου 34 του ν. 2725/1999, μετά την τροποποίησή τους με τις διατάξεις της παραγράφου 6 των άρθρων 75 του ν. 4589/2019 και 13 του ν. 4726/2020, που δημοσιεύθηκαν μετά την 686/2018 απόφαση της Ολομέλειας του Δικαστηρίου και προβλέπουν ευνοϊκή μεταχείριση των διακριθέντων αθλητών ως προς τον τρόπο εισαγωγής τους σε σχολές της τριτοβάθμιας εκπαίδευσης. Στην ως άνω 2310/2022 απόφαση μνημονεύεται ρητά η 2046/2020 απόφαση του ίδιου Δικαστηρίου ενώπιον του Συμβουλίου της Επικρατείας, με την οποία είχε υποβληθεί - μεταξύ άλλων - ταυτόσημο με το ανωτέρω υπό κρίση προδικαστικό ερώτημα. Επί του ερωτήματος αυτού η Ολομέλεια του Δικαστηρίου με την 377/2021 απόφασή της απέσχε να αποφανθεί, κρίνοντας ότι η επίλυση του ζητήματος αυτού απέβαινε αλυσιτελής, αφού η αίτηση ακυρώσεως, στην υπόθεση αυτή, ήταν απορριπτέα λόγω ελλείψεως εννόμου συμφέροντος του αιτούντος. Όμως, στην ως άνω 2046/2020 απόφαση του Διοικητικού Εφετείου Αθηνών αναφερόταν ότι ενώπιόν του εκκρεμούσαν δεκαπέντε (15) ακόμη αιτήσεις ακυρώσεως που έθεταν το ίδιο ζήτημα, ήτοι αυτό της συνταγματικότητας των διατάξεων που προβλέπουν την προσαύξηση της βαθμολογίας των διακριθέντων αθλητών, το οποίο ανακύπτει πράγματι και στην υπό κρίση διαφορά, είναι δηλαδή κρίσιμο και λυσιτελές για την επίλυσή της. Επομένως, το ζήτημα αυτό συνιστά προδήλως «ζήτημα γενικότερου ενδιαφέροντος που έχει συνέπειες για ευρύτερο κύκλο προσώπων» κατά την έννοια του άρθρου 1 του ν. 3900/2010 και παραδεκτώς από της απόψεως αυτής υπεβλήθη το εξεταζόμενο προδικαστικό ερώτημα, ανεξαρτήτως της επαρκούς ή μη θεμελιώσεως της σχετικής κρίσεως του ερωτώντος δικαστηρίου (ΣτΕ Ολομ. 1842/2013, σκ. 7). Μειοψήφησαν ο Αντιπρόεδρος Ι. Γράβαρης και οι Σύμβουλοι Β. Αραβαντινός, Χ. Λιάκουρας και Χ. Μπολόφη, οι οποίοι διατύπωσαν την ακόλουθη γνώμη: Το ζήτημα της συνταγματικότητας των κριτηρίων προσβάσεως των διακριθέντων αθλητών στην τριτοβάθμια εκπαίδευση έχει επιλυθεί με την 686/2018 απόφαση της Ολομελείας του Συμβουλίου της Επικρατείας. Εξάλλου, η προβλεφθείσα με τις διατάξεις του άρθρου 75 παρ. 6 του ν. 4589/2019 μείωση του ποσοστού των εισαγομένων με πριμοδότηση αθλητών από 4,5% σε 3% δεν αποτελεί «ζήτημα γενικότερου ενδιαφέροντος» με «συνέπειες για ευρύτερο κύκλο προσώπων», κατά την έννοια του άρθρου 1 του ν. 3900/2010. Ως εκ τούτου, κατά τη μειοψηφήσασα αυτή άποψη, το ως άνω προδικαστικό ερώτημα δεν έχει υποβληθεί παραδεκτώς."
        },
        {
            "class_id": "class1", 
            "text":" 8. Επειδή, το άρθρο 32 παρ. 2 του π.δ. 18/1989 (Α΄ 8) ορίζει τα εξής: «Καταργείται ... η δίκη αν μετά την άσκηση της αίτησης ακυρώσεως και έως την πρώτη συζήτηση της υπόθεσης η προσβαλλόμενη πράξη έπαυσε για οποιοδήποτε λόγο να ισχύει, εκτός αν ο αιτών επικαλείται ιδιαίτερο έννομο συμφέρον που δικαιολογεί τη συνέχιση της δίκης. ...». Κατά την έννοια της διατάξεως αυτής, η οποία δεν αντίκειται στο άρθρο 20 παρ. 1 του Συντάγματος και εφαρμόζεται και επί κανονιστικών πράξεων, οι τυχόν βλαπτικές για τον αιτούντα διοικητικής φύσεως συνέπειες, τις οποίες έχει προκαλέσει η προσβαλλόμενη πράξη και οι οποίες διατηρούνται και μετά τη λήξη της ισχύος της, δικαιολογούν τη συνέχιση της δίκης, αν ο αιτών τις επικαλεσθεί και τις αποδείξει, προκειμένου να επιτύχει με την ακύρωση της πράξης την άρση των εν λόγω συνεπειών που δεν είναι δυνατόν να ανατραπούν με την άσκηση άλλων προβλεπόμενων ένδικων βοηθημάτων (ΣτΕ 177, 746-749/2023 Ολομ., ΣτΕ 855/2023 Ολομ. κ.ά.). 9. Επειδή, εν προκειμένω, μετά την άσκηση της από 27.10.2020 αιτήσεως ακυρώσεως κατά της παραλείψεως εισαγωγής της αιτούσας σε μία από τις Ιατρικές Σχολές της χώρας το ακαδημαϊκό έτος 2020-2021, η ως άνω εισήχθη, κατά το ακαδημαϊκό έτος 2022-23, στο Τμήμα Ιατρικής Αλεξανδρούπολης (βλ. το …………./4.5.2023 έγγραφο του ΥΠΕΠΘ). Όμως η αιτούσα, αν και ήδη φοιτήτρια σε Τμήμα Ιατρικής, επικαλέσθηκε προφορικώς ενώπιον του ακροατηρίου λόγους ιδιαιτέρου εννόμου συμφέροντος για τη συνέχιση της δίκης, τους οποίους αναπτύσσει με το νομίμως κατατεθέν στις 11.5.2023 υπόμνημά της. Ειδικότερα, προβάλλει ότι το ιδιαίτερο έννομο συμφέρον αυτής, κατ’ άρθρο 32 παρ. 2 του π.δ. 18/89, για τη συνέχιση της δίκης συνίσταται στην «αναδρομική εισαγωγή [της] από το ακαδημ. έτος 2020-2021 σε ιατρική Σχολή που ήταν η πρώτη προτίμησή [της] στη δήλωση του μηχανογραφικού [της] δελτίου, χωρίς βεβαίως να θιγούν εισαχθέντες αθλητές με μόρια ή άνευ». Ο εκπρόσωπος του Ελληνικού Δημοσίου αντικρούοντας με το από 15.5.2023 υπόμνημά του τον ως άνω ισχυρισμό προβάλλει ότι «η αναδρομική εισαγωγή της αιτούσας από το 2020 ή η εισαγωγή της σε σχολή ή τμήμα άλλης πόλης ουδεμία ευμενέστερη έννομη συνέπεια πρόκειται να επιφέρει σ’ αυτήν, σε σχέση με την εισαγωγή της κατά το ακαδημ. έτος 2022-2023 στο Τμήμα Ιατρικής Αλεξανδρούπολης, στο οποίο ήδη φοιτά από το 2022, αντιθέτως δε, θα καταστήσει χωρίς νόμιμο έρεισμα την εισαγωγή της αυτή καθώς και τις έννομες συνέπειες της φοίτησής της μέχρι την έκδοση της τυχόν ακυρωτικής απόφασης». Ενόψει των ανωτέρω, και δεδομένου ότι δεν προσκομίστηκαν από τη Διοίκηση στοιχεία από τα οποία να προκύπτει - όπως προέβαλε ενώπιον του ακροατηρίου ο εκπρόσωπος του Ελληνικού Δημοσίου - ότι ακόμη και αν, κατ’ αποδοχή της κρινομένης αιτήσεως ακυρώσεως, κρινόταν αντισυνταγματική η εισαγωγή στις Ιατρικές Σχολές της χώρας, κατά παράλειψη της αιτούσας, υποψηφίων με την κατηγορία των διακριθέντων αθλητών, το ακαδημαϊκό έτος 2020-2021, η αιτούσα δεν θα κατατασσόταν βάσει της βαθμολογίας της και της αιτήσεως προτιμήσεώς της, δεδομένων των βάσεων εισαγωγής, σε Ιατρική Σχολή που προηγείται - στις δηλωθείσες προτιμήσεις της - της Ιατρικής του Δημοκριτείου Πανεπιστημίου Θράκης, βασίμως, κατ’ αρχήν, επικαλείται η αιτούσα ιδιαίτερο έννομο συμφέρον για τη συνέχιση της δίκης κατ’ άρθρο 32 παρ. 2 του π.δ. 18/1989."
        },
        {
            "class_id": "class3", 
            "text":"10. Επειδή, στο άρθρο 16 παρ. 9 του Συντάγματος ορίζεται ότι: «Ο αθλητισμός τελεί υπό την προστασία και την ανώτατη εποπτεία του Κράτους [...]». Περαιτέρω, μεταξύ των ευεργετημάτων που παρέχονται με το άρθρο 34 του ν. 2725/1999 'Ερασιτεχνικός και επαγγελματικός αθλητισμός και άλλες διατάξεις' (Α 121) σε διακρινόμενους αθλητές (οικονομικές επιβραβεύσεις, διορισμός σε θέσεις του δημόσιου τομέα κατά παρέκκλιση ισχυουσών διατάξεων), περιλαμβάνεται και η δυνατότητα, προκειμένου για αθλητές που καταλαμβάνουν αξιόλογες θέσεις σε παγκόσμια, ευρωπαϊκά και μεσογειακά πρωταθλήματα ή σημειώνουν πανελλήνια νίκη, να εισάγονται είτε απευθείας είτε με προσαύξηση της βαθμολογίας τους στα Τ.Ε.Φ.Α.Α. ή σε άλλο Α.Ε.Ι. ή Τ.Ε.Ι. της χώρας, καθ’ υπέρβαση του αριθμού των εισακτέων που ορίζεται σύμφωνα με τις ισχύουσες κάθε φορά διατάξεις (βλ. σχετικώς και τις προϊσχύσασες διατάξεις των άρθρων 3 ν. 1351/1983, Α? 56 και 42 του ν. 75/1975, Α? 138). Αρχικώς προβλέφθηκε η δυνατότητα εισαγωγής στα Τ.Ε.Φ.Α.Α. καθ’ υπέρβαση του αριθμού των εισακτέων κατά 30% και κατά 1% στα λοιπά τμήματα της τριτοβάθμιας εκπαίδευσης, κατόπιν προσαυξήσεως του βαθμού των ως άνω αθλητών επί των εξετασθέντων μαθημάτων. Το τελευταίο αυτό ποσοστό (1%) σε σχέση με τα λοιπά τμήματα Α.Ε.Ι. παρέμεινε σταθερό στο πλαίσιο των διατάξεων που τροποποίησαν το ως άνω άρθρο 34 μέχρι την τροποποίηση του άρθρου αυτού με το άρθρο 38 του ν. 4115/2013, οπότε το εν λόγω ποσοστό ανήλθε στο 3%. Ειδικότερα, η παρ. 8 του άρθρου 34 του ν. 2725/1999, όπως είχε αντικατασταθεί με το άρθρο 38 παρ. 2 του ν. 4115/2013, όριζε τα εξής: «8. Αθλητές που κατακτούν 1η έως 6η νίκη σε θερινούς ή χειμερινούς Ολυμπιακούς Αγώνες ή 1η έως 6η νίκη σε Παγκόσμιο Πρωτάθλημα ή 1η έως 3η νίκη σε Πανευρωπαϊκό Πρωτάθλημα ανδρών - γυναικών, νέων ανδρών - νέων γυναικών, εφήβων - νεανίδων ή που επιτυγχάνουν ή ισοφαρίζουν παγκόσμια ή πανευρωπαϊκή επίδοση ανδρών - γυναικών σε άθλημα ή αγώνισμα αθλήματος που καλλιεργείται από αναγνωρισμένες κατά τον παρόντα νόμο αθλητικές ομοσπονδίες εισάγονται σε οποιαδήποτε Σχολή ή Τμήμα Α.Ε.Ι. της προτίμησής τους και εγγράφονται σε αυτό, καθ’ υπέρβαση του αριθμού των εισακτέων που ορίζεται σύμφωνα με τις ισχύουσες κάθε φορά διατάξεις. Απαραίτητες προϋποθέσεις για την επιβράβευση αυτή είναι να έχουν ηλικία έως και είκοσι εννέα (29) ετών και τίτλο σπουδών που τους επιτρέπει συμμετοχή στις εκάστοτε ισχύουσες διαδικασίες επιλογής για την εισαγωγή στην τριτοβάθμια εκπαίδευση και περαιτέρω να είναι ενεργοί αθλητές, χωρίς διακοπή της αθλητικής τους δραστηριότητας, μέχρι τη στιγμή της άσκησης του σχετικού δικαιώματος, ιδιότητα που θα πιστοποιείται με βεβαίωση της οικείας, αναγνωρισμένης κατά τον παρόντα νόμο ομοσπονδίας, που καλλιεργεί το σχετικό άθλημα ή αγώνισμα αθλήματος, η οποία θα επικυρώνεται από τη Γενική Γραμματεία Αθλητισμού. Αθλητής ή αθλήτρια που κατακτά 7η έως 8η νίκη σε θερινούς ή χειμερινούς Ολυμπιακούς Αγώνες, 7η έως 8η νίκη σε Παγκόσμιους Αγώνες ανδρών - γυναικών, νέων ανδρών - νέων γυναικών, εφήβων - νεανίδων, 4η έως 8η νίκη σε Πανευρωπαϊκά Πρωταθλήματα ανδρών - γυναικών, 1η έως 3η νίκη σε Παγκόσμια Πρωταθλήματα παίδων - κορασίδων, 1η έως 3η νίκη στους Ολυμπιακούς Αγώνες Νεότητας, 1η έως 3η νίκη σε Παγκόσμιους Σχολικούς Αγώνες ή επιτυγχάνει ή ισοφαρίζει παγκόσμια ή πανευρωπαϊκή επίδοση νέων ανδρών - νέων γυναικών, εφήβων νεανίδων, εισάγεται στα Τ.Ε.Φ.Α.Α. και εγγράφεται σε αυτά, καθ’ υπέρβαση του αριθμού των εισακτέων που ορίζεται σύμφωνα με τις ισχύουσες κάθε φορά διατάξεις με την επιφύλαξη της συνδρομής των προϋποθέσεων που ορίζονται στο δεύτερο εδάφιο της παρούσας παραγράφου. Περαιτέρω παρέχεται η δυνατότητα εισαγωγής διακριθέντων κατά την έννοια του παρόντος αθλητών-τριών, με την προϋπόθεση της συνδρομής των όσων ορίζονται στο δεύτερο εδάφιο της παρούσας παραγράφου, στα Τ.Ε.Φ.Α.Α. ή σε άλλη σχολή ή τμήμα Α.Ε.Ι., σύμφωνα με τη σειρά προτίμησής τους στο μηχανογραφικό τους δελτίο κατά φθίνουσα σειρά μορίων και εφόσον συγκεντρώνουν αριθμό μορίων τουλάχιστον ίσο με το 90% του αριθμού των μορίων του τελευταίου εισαχθέντος στη συγκεκριμένη σχολή στο ίδιο ακαδημαϊκό έτος, κατά τις διατάξεις της παρ. 3 του άρθρου 2 του ν. 2525/1997 (Α? 188), όπως ισχύει, ύστερα από την προσαύξηση του συνόλου των μορίων ως ακολούθως: 1) Για 7η έως 8η νίκη σε θερινούς ή χειμερινούς Ολυμπιακούς Αγώνες, παρέχεται 30% προσαύξηση για εισαγωγή σε σχολή ή τμήμα Α.Ε.Ι. 2) α. Για 7η έως 8η νίκη σε Παγκόσμια Πρωταθλήματα ανδρών - γυναικών, παρέχεται 30% προσαύξηση για εισαγωγή σε σχολή ή τμήμα Α.Ε.Ι. β. Για 1η έως 3η νίκη σε Παγκόσμιους Αγώνες παίδων - κορασίδων ή για την επίτευξη ή ισοφάριση παγκόσμιας επίδοσης παίδων - κορασίδων, παρέχεται 25% προσαύξηση για εισαγωγή σε σχολή ή τμήμα Α.Ε.Ι. γ. Για 7η έως 8η νίκη σε Παγκόσμια Πρωταθλήματα νέων ανδρών - νέων γυναικών, εφήβων - νεανίδων, παρέχεται προσαύξηση 30% για εισαγωγή σε σχολή ή τμήμα Α.Ε.Ι. δ. Για 4η έως 8η νίκη σε Παγκόσμια Πρωταθλήματα παίδων - κορασίδων, παρέχεται προσαύξηση 35% για εισαγωγή στα Τ.Ε.Φ.Α.Α. και 15% προσαύξηση για εισαγωγή σε σχολή ή τμήμα Α.Ε.Ι. 3) α. Για 4η έως 8η νίκη σε Πανευρωπαϊκά Πρωταθλήματα ανδρών - γυναικών, παρέχεται 30% προσαύξηση για εισαγωγή σε σχολή ή τμήμα Α.Ε.Ι. β. Για 1η έως 3η νίκη σε Πανευρωπαϊκά Πρωταθλήματα παίδων - κορασίδων, ή για την επίτευξη ή ισοφάριση ευρωπαϊκής επίδοσης παίδων - κορασίδων, παρέχεται προσαύξηση 40% για εισαγωγή στα Τ.Ε.Φ.Α.Α. και 20% προσαύξηση για εισαγωγή σε σχολή ή τμήμα Α.Ε.Ι. γ. Για 4η έως 8η νίκη σε Πανευρωπαϊκά Πρωταθλήματα νέων ανδρών - νέων γυναικών, εφήβων - νεανίδων, παρέχεται 30% προσαύξηση για εισαγωγή στα Τ.Ε.Φ.Α.Α. και 20% προσαύξηση για εισαγωγή σε σχολή ή τμήμα Α.Ε.Ι. δ. Για 4η έως 8η νίκη σε Πανευρωπαϊκά Πρωταθλήματα παίδων - κορασίδων, παρέχεται προσαύξηση 30% για εισαγωγή στα Τ.Ε.Φ.Α.Α. και 15% προσαύξηση για εισαγωγή σε σχολή ή τμήμα Α.Ε.Ι. 4) Για 1η έως 3η νίκη σε Μεσογειακούς Αγώνες, παρέχεται 30% προσαύξηση για εισαγωγή στα Τ.Ε.Φ.Α.Α. και 15% προσαύξηση για εισαγωγή σε άλλη σχολή ή τμήμα Α.Ε.Ι. 5) Για 1η έως 3η νίκη στους Ολυμπιακούς Αγώνες Νεότητας παρέχεται 25% προσαύξηση για εισαγωγή σε άλλη σχολή ή τμήμα Α.Ε.Ι. … 5α) Για 1η έως 3η νίκη σε παγκόσμιους Σχολικούς Αγώνες, παρέχεται είκοσι δύο τοις εκατό (22%) προσαύξηση για εισαγωγή σε σχολή ή τμήμα Α.Ε.Ι. 6) α. Για 1η νίκη σε Πανελλήνιους Αγώνες όλων των κατηγοριών παρέχεται 20% προσαύξηση για εισαγωγή στα Τ.Ε.Φ.Α.Α. και 10% για εισαγωγή σε άλλη σχολή ή τμήμα Α.Ε.Ι. β. Για 2η νίκη σε Πανελλήνιους Αγώνες όλων των κατηγοριών παρέχεται 20% προσαύξηση για εισαγωγή στα Τ.Ε.Φ.Α.Α. και 8% για εισαγωγή σε άλλη σχολή ή τμήμα Α.Ε.Ι. γ. Για 3η νίκη σε Πανελλήνιους Αγώνες όλων των κατηγοριών παρέχεται 20% προσαύξηση για εισαγωγή στα Τ.Ε.Φ.Α.Α. και 7% για εισαγωγή σε άλλη σχολή ή τμήμα Α.Ε.Ι. δ. Αθλητής ή αθλήτρια που επιτυγχάνει ή ισοφαρίζει πανελλήνια επίδοση σε αγώνισμα όλων των κατηγοριών λαμβάνει το αντίστοιχο ποσοστό προσαύξησης για εισαγωγή στα Τ.Ε.Φ.Α.Α. ή άλλη σχολή ή τμήμα Α.Ε.Ι. που παρέχεται στον αθλητή ή την αθλήτρια που κατακτά 1η νίκη στην αντίστοιχη κατηγορία, κατά τα ανωτέρω οριζόμενα στην παρούσα παράγραφο ... 7) Για 1η έως 3η νίκη σε Πανελλήνιους Μαθητικούς - Σχολικούς Αγώνες παρέχεται 20% προσαύξηση για εισαγωγή στα Τ.Ε.Φ.Α.Α. και για εισαγωγή σε άλλη σχολή ή τμήμα Α.Ε.Ι., παρέχεται προσαύξηση 10% για την 1η νίκη, 8% για τη 2η νίκη και 7% για την 3η νίκη, υπό την προϋπόθεση ότι ισχύουν για τη διοργάνωση που επιτεύχθηκε η διάκριση οι προϋποθέσεις που ισχύουν για τους Πανελλήνιους Αγώνες, κατά τα ανωτέρω αναφερόμενα, λογιζομένων, για την εφαρμογή του παρόντος εδαφίου, των σχολείων ως σωματείων … . Επιφυλασσομένων των οριζομένων στο πρώτο και τρίτο εδάφιο της παραγράφου αυτής, όλοι οι αθλητές-τριες, που έχουν κατακτήσει μία τουλάχιστον νίκη από τις αναφερόμενες στις περιπτώσεις 1 έως και 7 της παρούσας παραγράφου, εισάγονται στα Τ.Ε.Φ.Α.Α. σε ποσοστό 20% επιπλέον του εκάστοτε αριθμού των εισακτέων στα Τ.Ε.Φ.Α.Α. και σε ποσοστό 3% επιπλέον του εκάστοτε αριθμού των εισακτέων σε οποιαδήποτε άλλη σχολή ή τμήμα Α.Ε.Ι. Οι αθλητές-τριες που εισάγονται στα Τ.Ε.Φ.Α.Α. κατά τις διατάξεις της παρούσας παραγράφου, υποχρεούνται να ακολουθήσουν την ειδικότητα του αθλήματος στο οποίο σημείωσαν τη διάκριση, εφόσον το τμήμα εισαγωγής του-της χορηγεί την ειδικότητα αυτή ...». Ακολούθως με την παρ. 5 του άρθρου 6 της από 30.12.2015 Πράξης Νομοθετικού Περιεχομένου (Α΄ 184), που κυρώθηκε με το άρθρο δεύτερο του ν. 4366/2016 (Α΄ 18), προστέθηκε στο τέλος της ως άνω παραγράφου 8 του άρθρου 34 του ν. 2725/1999, όπως ήδη ίσχυε, το εξής εδάφιο: «Εξαιρετικά για το ακαδημαϊκό έτος 2015-2016, το προβλεπόμενο ανωτέρω ποσοστό 3% επιπλέον του εκάστοτε αριθμού των εισακτέων σπουδαστών στις Σχολές, τα Τμήματα και τις Εισαγωγικές Κατευθύνσεις Τμημάτων της τριτοβάθμιας εκπαίδευσης ορίζεται σε ποσοστό 4,5%.». Στη συνέχεια, με το άρθρο 17 παρ. 2 του ν. 4429/2016 (Α? 199) καταργήθηκε η προσωρινή αυτή ρύθμιση, πλην, με την παρ. 1 του άρθρου αυτού αυξήθηκε κατά πάγιο πλέον τρόπο το ποσοστό εισαγωγής στην τριτοβάθμια εκπαίδευση των διακριθέντων αθλητών/τριών από 3% σε 4,5% επιπλέον του εκάστοτε αριθμού των εισακτέων κατά πάγιο τρόπο ως εξής: «1. α) Το πέμπτο εδάφιο της περίπτωσης 7 της παρ. 8 του άρθρου 34 του Ν. 2725/1999 (Α? 121), όπως ισχύει, αντικαθίσταται ως ακολούθως: «Επιφυλασσομένων των οριζομένων στο πρώτο και τρίτο εδάφιο της παραγράφου αυτής, όλοι οι αθλητές/τριες, που έχουν κατακτήσει μία τουλάχιστον νίκη από τις αναφερόμενες στις περιπτώσεις 1 έως και 7 της παρούσας παραγράφου, εισάγονται στα Τ.Ε.Φ.Α.Α. σε ποσοστό 20% επιπλέον του εκάστοτε αριθμού των εισακτέων στα Τ.Ε.Φ.Α.Α. και σε ποσοστό 4,5% επιπλέον του εκάστοτε αριθμού των εισακτέων σε οποιαδήποτε άλλη σχολή ή τμήμα Α.Ε.Ι.»."
        },
        {
            "class_id": "class4", 
            "text":"11. Επειδή, με την 686/2018 απόφαση της Ολομέλειας του Συμβουλίου της Επικρατείας κρίθηκε ότι από τον συνδυασμό των διατάξεων των άρθρων 4 παρ. 1, 5 παρ. 1 και 16 του Συντάγματος δεν αποκλείεται η πρόβλεψη από τον νομοθέτη ευνοϊκών ρυθμίσεων για τους αθλητές που έχουν επιτύχει εξαιρετικές αγωνιστικές διακρίσεις σε σημαντικές αθλητικές διοργανώσεις, όπως η θέσπιση ενός συστήματος πριμοδότησης βαθμολογίας για την εισαγωγή τους στην τριτοβάθμια εκπαίδευση, και μάλιστα, όχι μόνο σε συναφείς με τον αθλητισμό σχολές (π.χ. Τ.Ε.Φ.Α.Α.), αλλά και στα λοιπά Α.Ε.Ι. και Τ.Ε.Ι. της χώρας, προκειμένου οι υποψήφιοι αυτοί, λόγω της απαιτούμενης για την επίτευξη των ως άνω διακρίσεων έντονης ενασχολήσεώς τους με τον αθλητισμό, να μην βρεθούν σε ήσσονα μοίρα έναντι των λοιπών υποψηφίων, σχετικά με την επιλογή των σπουδών τους και τις βάσει αυτών περαιτέρω επαγγελματικές τους επιδιώξεις. Περαιτέρω έγινε δεκτό ότι ο καθορισμός των κατηγοριών διακεκριμένων αθλητών, στους οποίους παρέχεται το σχετικό ευεργέτημα ανήκει στην ευχέρεια του νομοθέτη και υπόκειται σε έλεγχο ορίων από τα δικαστήρια, όπως και οι θεσπιζόμενες σχετικές ευνοϊκές ρυθμίσεις, οι οποίες πρέπει, πάντως, να τελούν σε αρμονία προς την υποχρέωση του νομοθέτη να εξασφαλίζει την πρόσβαση στην τριτοβάθμια εκπαίδευση προσώπων κεκτημένων τα αναγκαία εφόδια για την ενεργό παρακολούθηση της θεωρητικής και πρακτικής διδασκαλίας των ανωτάτων εκπαιδευτικών ιδρυμάτων, ώστε να επιτυγχάνεται η αποστολή των ιδρυμάτων αυτών και η εύρυθμη λειτουργία τους. Ενόψει των ανωτέρω, με την ως άνω 686/2018 απόφαση της Ολομελείας κρίθηκε ότι η διάκριση που θεσπίζει η διάταξη της παρ. 8 του άρθρου 34 του ν. 2725/1999 υπέρ των αθλητών υποψηφίων που έχουν επιτύχει τις προβλεπόμενες από τον νόμο διακρίσεις (καθιέρωση συστήματος προσαύξησης της βαθμολογίας τους ποσοστιαίως, ανάλογα με την επιτευχθείσα αγωνιστική διάκριση), αναφερόμενη σε κατηγορίες υποψηφίων που προσδιορίζονται με αντικειμενικά κριτήρια, δικαιολογείται από λόγους δημοσίου συμφέροντος και, συγκεκριμένα, από την ανάγκη παροχής κινήτρων στους ασχολούμενους με τον αθλητισμό, για την ανάπτυξη του οποίου οφείλει να μεριμνά η Πολιτεία, κατ’ άρθρο 16 παρ. 9 του Συντάγματος και είναι, κατ’ αρχήν, συνταγματικώς θεμιτή, εφόσον, μάλιστα, με τη διάταξη αυτή δεν θίγεται ο αριθμός των κανονικώς εισακτέων στα τμήματα και τις σχολές των Α.Ε.Ι. και Τ.Ε.Ι., καθόσον το καθοριζόμενο από αυτήν ποσοστό υπέρ της ως άνω κατηγορίας υποψηφίων τίθεται καθ’ υπέρβαση του ολικού αριθμού εισακτέων για κάθε σχολή ή τμήμα σχολής των Α.Ε.Ι. και Τ.Ε.Ι. Περαιτέρω, όμως, κατά τα γενόμενα δεκτά με την ίδια ως άνω 686/2018 απόφαση του Συμβουλίου της Επικρατείας, οι εν λόγω διατάξεις του άρθρου 34 του ν. 2725/1999, όπως αυτό ίσχυε μετά την τροποποίησή του με το άρθρο 17 παρ. 1 του ν. 4429/2016, αντίκεινται στις συνταγματικές αρχές της ισότητας, της αξιοκρατίας και της ορθολογικής οργανώσεως της παρεχόμενης εκπαιδεύσεως, σε συνδυασμό με τη συνταγματική αρχή της αναλογικότητας μέτρου/σκοπού, κατά το μέρος που προβλέπουν: α) την πριμοδότηση αθλητών ακόμα και για επιτυχίες σε αθλητικούς αγώνες ήσσονος σημασίας, β) την καθ’ υπέρβαση εισαγωγή αθλητών στις ανώτατες σχολές στο δυσανάλογα υψηλό ποσοστό του 4,5% των προβλεφθεισών θέσεων, το οποίο παρίσταται αυθαίρετο ενόψει και του πάγιου χαρακτήρα της ρυθμίσεως αυτής, η οποία δεν προϋποθέτει οποιαδήποτε επίκαιρη εκτίμηση της δυνατότητας μιας σχολής για απορρόφηση σπουδαστών και γ) την εισαγωγή διακριθέντος αθλητή σε σχολή της προτιμήσεώς του, εφόσον συγκεντρώσει αριθμό μορίων τουλάχιστον ίσο με το 90% του αριθμού των μορίων του τελευταίου εισαχθέντος στη συγκεκριμένη σχολή κατά το ίδιο ακαδημαϊκό έτος, μετά την προσαύξηση του συνόλου των μορίων του από τις αθλητικές του διακρίσεις. Τούτο δε, διότι - όπως κρίθηκε - οι ανωτέρω ρυθμίσεις υπερακοντίζουν τον δημοσίου συμφέροντος σκοπό που υπηρετεί η διάταξη (προαγωγή του αθλητισμού), λόγω αφενός του επιβαλλόμενου με αυτές σημαντικού περιορισμού προσβάσεως στην τριτοβάθμια εκπαίδευση των λοιπών υποψηφίων φοιτητών που δεν είναι αθλητές και, αφετέρου, της σημαντικής υποχωρήσεως των ακαδημαϊκών κριτηρίων πρόσβασης, την οποία συνεπάγονται. Συνεπώς, το Δικαστήριο έκρινε με την απόφαση αυτή (686/2018) ότι η επίμαχη διάταξη της παρ. 8 του άρθρου 34 του ν. 2725/1999 παραβιάζει τα άρθρα 4 παρ. 1, 5 παρ. 1 και 16 του Συντάγματος, κατά το μέρος που οι εν λόγω ρυθμίσεις υπερβαίνουν, κατά τα ανωτέρω, τα ακραία όρια πέραν των οποίων το παρεχόμενο από τη διάταξη αυτή προνόμιο εμφανίζεται δικαιολογημένο και επιτρεπτό συνταγματικώς."
        },
        {
            "class_id": "class3", 
            "text":"12. Επειδή, μετά τη δημοσίευση της 686/2018 ακυρωτικής αποφάσεως της Ολομέλειας του Συμβουλίου της Επικρατείας, με την παράγραφο 6 του άρθρου 75 του ν. 4589/2019 (Α? 13/29.1.2019), ορίστηκαν τα εξής: «6. α) Στο τέταρτο εδάφιο της παρ. 8 του άρθρου 34 του ν. 2725/1999 (Α? 121) οι λέξεις '90% του αριθμού των μορίων' αντικαθίστανται από τις λέξεις '100% του αριθμού των μορίων'. β) Το πρώτο εδάφιο της περίπτωσης 7 της παρ. 8 του άρθρου 34 του ν. 2725/1999 αντικαθίσταται ως εξής: «Για 1η έως 3η νίκη σε Πανελλήνιους Μαθητικούς - Σχολικούς Αγώνες παρέχεται 20% προσαύξηση για εισαγωγή στα Τ.Ε.Φ.Α.Α. και για εισαγωγή σε άλλη σχολή ή τμήμα Α.Ε.Ι. παρέχεται προσαύξηση 8% για την 1η νίκη, 6% για τη 2η νίκη και 4% για την 3η νίκη, υπό την προϋπόθεση ότι ισχύουν για τη διοργάνωση που επιτεύχθηκε η διάκριση οι προϋποθέσεις που ισχύουν για τους Πανελλήνιους Αγώνες, κατά τα ανωτέρω αναφερόμενα, λογιζομένων, για την εφαρμογή του παρόντος εδαφίου, των σχολείων ως σωματείων». γ) Στο πέμπτο εδάφιο της περίπτωσης 7 της παρ. 8 του άρθρου 34 του ν. 2725/1999 οι λέξεις 'σε ποσοστό 4,5%' αντικαθίστανται από τις λέξεις 'σε ποσοστό 3%'. δ) Η ισχύς του παρόντος ξεκινά από τις πανελλαδικές εξετάσεις που θα διεξαχθούν κατά το σχολικό έτος 2018-2019»."
        },
        {
            "class_id": "class4", 
            "text":" Σύμφωνα με την αιτιολογική έκθεση που συνοδεύει την τροπολογία, με την οποία εισήχθη η ανωτέρω διάταξη, «με την παρ. 6 η νομοθεσία εναρμονίζεται με την 686/2018 απόφαση της Ολομέλειας του Συμβουλίου της Επικρατείας, με την οποία κρίθηκε ότι οι διατάξεις του ν. 2725/1999, κατά το μέρος που θεσπίζουν ευεργέτημα υπέρ των υποψηφίων αθλητών προς εισαγωγή στα λοιπά, πλην Τ.Ε.Φ.Α.Α., τμήματα και σχολές των Α.Ε.Ι. της χώρας, προσκρούουν αφ’ ενός μεν στην αρχή της ισότητας των Ελλήνων πολιτών ενώπιον του νόμου (άρθρο 4 παρ. 1 του Συντάγματος), αφ’ ετέρου δε στις απορρέουσες από το Σύνταγμα (άρθρο 5) αρχές της αξιοκρατίας και της σταδιοδρομίας εκάστου κατά λόγο της προσωπικής του αξίας, καθώς και στο άρθρο 16 του Συντάγματος»."
        },
        {
            "class_id": "class3", 
            "text":" Στη συνέχεια, εκδόθηκε ο ν. 4726/2020 (Α? 181/18.9.2020). Με το άρθρο 13 του νόμου αυτού επαναλήφθηκαν οι ανωτέρω ρυθμίσεις των άρθρων 75 παρ. 6 του ν. 4589/2019 και 36 παρ. 1 του ν. 4603/2019, τροποποιήθηκαν δε, μεταξύ άλλων, οι εσωτερικές παράγραφοι 6 και 7 της παραγράφου 8 του άρθρου 34 του ν. 2725/1999 ως εξής: «8. Αθλητές που κατακτούν 1η έως 6η νίκη σε θερινούς ή χειμερινούς Ολυμπιακούς Αγώνες ή 1η έως 6η νίκη σε Παγκόσμιο Πρωτάθλημα ή 1η έως 3η νίκη σε Πανευρωπαϊκό Πρωτάθλημα ανδρών - γυναικών, νέων ανδρών - νέων γυναικών, εφήβων - νεανίδων ή που επιτυγχάνουν ή ισοφαρίζουν παγκόσμια ή πανευρωπαϊκή επίδοση ανδρών - γυναικών σε άθλημα ή αγώνισμα αθλήματος που καλλιεργείται από αναγνωρισμένες κατά τον παρόντα νόμο αθλητικές ομοσπονδίες, εισάγονται σε οποιαδήποτε Σχολή ή Τμήμα Α.Ε.Ι. της προτίμησής τους και εγγράφονται σε αυτό, καθ’ υπέρβαση του αριθμού των εισακτέων που ορίζεται σύμφωνα με τις ισχύουσες κάθε φορά διατάξεις. Απαραίτητες προϋποθέσεις για την επιβράβευση αυτή είναι να έχουν τίτλο σπουδών που τους επιτρέπει συμμετοχή στις εκάστοτε ισχύουσες διαδικασίες επιλογής για την εισαγωγή στην τριτοβάθμια εκπαίδευση και περαιτέρω να είναι ενεργοί αθλητές, χωρίς διακοπή της αθλητικής τους δραστηριότητας, μέχρι τη στιγμή της άσκησης του σχετικού δικαιώματος, ιδιότητα που θα πιστοποιείται με βεβαίωση της οικείας, αναγνωρισμένης κατά τον παρόντα νόμο ομοσπονδίας, που καλλιεργεί το σχετικό άθλημα ή αγώνισμα αθλήματος, η οποία θα επικυρώνεται από τη Γενική Γραμματεία Αθλητισμού. Αθλητής ή αθλήτρια που κατακτά 7η έως 8η νίκη σε θερινούς ή χειμερινούς Ολυμπιακούς αγώνες, 7η έως 8η νίκη σε Παγκόσμιους Αγώνες ανδρών - γυναικών, νέων ανδρών - νέων γυναικών, εφήβων - νεανίδων, 4η έως 8η νίκη σε Πανευρωπαϊκά Πρωταθλήματα ανδρών - γυναικών, 1η έως 3η νίκη σε Παγκόσμια Πρωταθλήματα παίδων - κορασίδων, 1η έως 3η νίκη στους Ολυμπιακούς Αγώνες Νεότητας, 1η έως 3η νίκη σε Παγκόσμιους Σχολικούς Αγώνες ή επιτυγχάνει ή ισοφαρίζει παγκόσμια ή πανευρωπαϊκή επίδοση νέων ανδρών - νέων γυναικών, εφήβων νεανίδων, εισάγεται στα Τ.Ε.Φ.Α.Α. και εγγράφεται σε αυτά, καθ’ υπέρβαση του αριθμού των εισακτέων που ορίζεται σύμφωνα με τις ισχύουσες κάθε φορά διατάξεις με την επιφύλαξη της συνδρομής των προϋποθέσεων που ορίζονται στο δεύτερο εδάφιο της παρούσας. Περαιτέρω παρέχεται η δυνατότητα εισαγωγής διακριθέντων κατά την έννοια του παρόντος αθλητών/τριών, με την προϋπόθεση της συνδρομής των όσων ορίζονται στο δεύτερο εδάφιο της παρούσας, στα Τ.Ε.Φ.Α.Α. ή σε άλλη σχολή ή τμήμα Α.Ε.Ι., σύμφωνα με τη σειρά προτίμησής τους στο μηχανογραφικό τους δελτίο κατά φθίνουσα σειρά μορίων και εφόσον συγκεντρώνουν αριθμό μορίων τουλάχιστον ίσο με το εκατό τοις εκατό (100%) του αριθμού των μορίων του τελευταίου εισαχθέντος στη συγκεκριμένη σχολή στο ίδιο ακαδημαϊκό έτος, κατά τις διατάξεις της παρ. 3 του άρθρου 2 του ν. 2525/1997 (Α? 188) και του ν. 4186/2013 (Α? 193), ύστερα από προσαύξηση του συνόλου των μορίων ως ακολούθως: 1) Για 7η έως 8η νίκη σε θερινούς ή χειμερινούς Ολυμπιακούς Αγώνες, παρέχεται τριάντα τοις εκατό (30%) προσαύξηση για εισαγωγή σε σχολή ή τμήμα Α.Ε.Ι. 2) α. Για 7η έως 8η νίκη σε Παγκόσμια Πρωταθλήματα ανδρών - γυναικών, παρέχεται τριάντα τοις εκατό (30%) προσαύξηση για εισαγωγή σε σχολή ή τμήμα Α.Ε.Ι. β. Για 1η έως 3η νίκη σε Παγκόσμιους Αγώνες παίδων - κορασίδων ή για την επίτευξη ή ισοφάριση παγκόσμιας επίδοσης παίδων - κορασίδων, παρέχεται 25% προσαύξηση για εισαγωγή σε σχολή ή τμήμα Α.Ε.Ι. γ. Για 7η έως 8η νίκη σε Παγκόσμια Πρωταθλήματα νέων ανδρών - νέων γυναικών, εφήβων - νεανίδων, παρέχεται προσαύξηση τριάντα τοις εκατό (30%) για εισαγωγή σε σχολή ή τμήμα Α.Ε.Ι. δ. Για 4η έως 8η νίκη σε Παγκόσμια Πρωταθλήματα παίδων - κορασίδων, παρέχεται προσαύξηση τριάντα πέντε τοις εκατό (35%) για εισαγωγή στα Τ.Ε.Φ.Α.Α. και 15% προσαύξηση για εισαγωγή σε σχολή ή τμήμα Α.Ε.Ι. 3) α. Για 4η έως 8η νίκη σε Πανευρωπαϊκά Πρωταθλήματα ανδρών - γυναικών, παρέχεται τριάντα τοις εκατό (30%) προσαύξηση για εισαγωγή σε σχολή ή τμήμα Α.Ε.Ι. β. Για 1η έως 3η νίκη σε Πανευρωπαϊκά Πρωταθλήματα παίδων - κορασίδων, ή για την επίτευξη ή ισοφάριση ευρωπαϊκής επίδοσης παίδων - κορασίδων, παρέχεται προσαύξηση σαράντα τοις εκατό (40%) για εισαγωγή στα Τ.Ε.Φ.Α.Α. και 20% προσαύξηση για εισαγωγή σε σχολή ή τμήμα Α.Ε.Ι. γ. Για 4η έως 8η νίκη σε Πανευρωπαϊκά Πρωταθλήματα νέων ανδρών - νέων γυναικών, εφήβων - νεανίδων, παρέχεται τριάντα τοις εκατό (30%) προσαύξηση για εισαγωγή στα Τ.Ε.Φ.Α.Α. και 20% προσαύξηση για εισαγωγή σε σχολή ή τμήμα Α.Ε.Ι. δ. Για 4η έως 8η νίκη σε Πανευρωπαϊκά Πρωταθλήματα παίδων - κορασίδων, παρέχεται προσαύξηση τριάντα τοις εκατό (30%) για εισαγωγή στα Τ.Ε.Φ.Α.Α. και δεκαπέντε τοις εκατό (15%) προσαύξηση για εισαγωγή σε σχολή ή τμήμα Α.Ε.Ι. 4) Για 1η έως 3η νίκη σε Μεσογειακούς Αγώνες, παρέχεται τριάντα τοις εκατό (30%) προσαύξηση για εισαγωγή στα Τ.Ε.Φ.Α.Α. και δεκαπέντε τοις εκατό (15%) προσαύξηση για εισαγωγή σε άλλη σχολή ή τμήμα Α.Ε.Ι. 5) Για 1η έως 3η νίκη στους Ολυμπιακούς Αγώνες Νεότητας παρέχεται είκοσι πέντε τοις εκατό (25%) προσαύξηση για εισαγωγή σε άλλη σχολή ή τμήμα Α.Ε.Ι. Όλες οι ανωτέρω διακρίσεις αφορούν αθλήματα ή αγωνίσματα αθλημάτων που καλλιεργούνται από αναγνωρισμένες κατά τον παρόντα νόμο αθλητικές ομοσπονδίες και απαραίτητη προϋπόθεση για να αναγνωρισθούν ως διακρίσεις οι νίκες σε παγκόσμια ή πανευρωπαϊκά πρωταθλήματα, είναι να ισχύουν οι προϋποθέσεις που ισχύουν για τις αντίστοιχες διοργανώσεις κατά τα οριζόμενα στην παρ. 2 του παρόντος. 5α) Για 1η έως 3η νίκη σε παγκόσμιους σχολικούς αγώνες, παρέχεται είκοσι δύο τοις εκατό (22%) προσαύξηση για εισαγωγή σε σχολή ή τμήμα Α.Ε.Ι., 6) α. Για 1η νίκη σε πανελλήνιους αγώνες όλων των κατηγοριών παρέχεται είκοσι τοις εκατό (20%) προσαύξηση για εισαγωγή στα Τ.Ε.Φ.Α.Α. και δέκα τοις εκατό (10%) για εισαγωγή σε άλλη σχολή ή τμήμα Α.Ε.Ι. β. Για 2η νίκη σε πανελλήνιους αγώνες όλων των κατηγοριών παρέχεται είκοσι τοις εκατό (20%) προσαύξηση για εισαγωγή στα Τ.Ε.Φ.Α.Α. και οκτώ τοις εκατό (8%) για εισαγωγή σε άλλη σχολή ή τμήμα Α.Ε.Ι. γ. Για 3η νίκη σε πανελλήνιους αγώνες όλων των κατηγοριών παρέχεται είκοσι τοις εκατό (20%) προσαύξηση για εισαγωγή στα Τ.Ε.Φ.Α.Α. και επτά τοις εκατό (7%) για εισαγωγή σε άλλη σχολή ή τμήμα Α.Ε.Ι. δ. Αθλητής ή αθλήτρια που επιτυγχάνει ή ισοφαρίζει πανελλήνια επίδοση σε αγώνισμα όλων των κατηγοριών λαμβάνει το αντίστοιχο ποσοστό προσαύξησης για εισαγωγή στα Τ.Ε.Φ.Α.Α. ή άλλη σχολή ή τμήμα Α.Ε.Ι. που παρέχεται στον αθλητή ή την αθλήτρια που κατακτά 1η νίκη στην αντίστοιχη κατηγορία, κατά τα ανωτέρω οριζόμενα στην παρούσα. Για ομαδικά αγωνίσματα ατομικών αθλημάτων απαιτείται η συμμετοχή τουλάχιστον έξι (6) ομάδων από έξι (6) σωματεία με ειδική αθλητική αναγνώριση στο συγκεκριμένο άθλημα. Απαραίτητες προϋποθέσεις για την αναγνώριση διάκρισης στους πανελλήνιους αγώνες όλων των κατηγοριών είναι η συμμετοχή στην αντίστοιχη διοργάνωση ομάδων από έξι (6) τουλάχιστον σωματεία για τα ομαδικά αθλήματα και, προκειμένου για τα ατομικά αθλήματα, η συμμετοχή στην αντίστοιχη διοργάνωση οκτώ (8) τουλάχιστον αθλητών από έξι (6) τουλάχιστον σωματεία ανά αγώνισμα, η δε διάκριση να αφορά άθλημα ή αγώνισμα αθλήματος που καλλιεργείται από αναγνωρισμένες κατά τον παρόντα νόμο ομοσπονδίες. Περαιτέρω στα ομαδικά αθλήματα ο αθλητής θα πρέπει να έχει συμμετοχή τουλάχιστον στο πενήντα τοις εκατό (50%) των αγώνων της διοργάνωσης και παράλληλα ο συνολικός αριθμός των συμμετασχόντων αθλητών/τριών της ομάδας του/της να μην υπερβαίνει το είκοσι τοις εκατό (20%) του αριθμού, των υπό των οικείων κανονισμών του αθλήματος ή του αγωνίσματος του αθλήματος, δικαιουμένων αθλητών/τριών να συμμετάσχουν στη διοργάνωση αυτή. Κατά τον προσδιορισμό των ποσοστών του προηγουμένου εδαφίου γίνεται στρογγυλοποίηση στην αμέσως επόμενη ακέραιη μονάδα, αν προκύπτει δεκαδικό υπόλοιπο ίσο ή μεγαλύτερο από το μισό της ακέραιης μονάδας. Αν το δεκαδικό υπόλοιπο είναι μικρότερο από το μισό της ακέραιης μονάδας γίνεται στρογγυλοποίηση στην αμέσως προηγούμενη ακέραιη μονάδα. Όταν πρόκειται για ατομικό ή ομαδικό άθλημα ή αγώνισμα ή για μορφή τέτοιου αθλήματος που σύμφωνα με τους κανονισμούς της οικείας παγκόσμιας ομοσπονδίας και της αντίστοιχης ελληνικής αθλητικής ομοσπονδίας, διεξάγεται σε δυάδες, απαιτείται και οι δύο (2) αθλητές της δυάδας να ανήκουν σε σωματείο με ειδική αθλητική αναγνώριση στο συγκεκριμένο άθλημα. 7) Για 1η έως 3η νίκη σε Πανελλήνιους Μαθητικούς - Σχολικούς Αγώνες παρέχεται είκοσι τοις εκατό (20%) προσαύξηση για εισαγωγή στα Τ.Ε.Φ.Α.Α. και για εισαγωγή σε άλλη σχολή ή τμήμα Α.Ε.Ι. παρέχεται προσαύξηση οκτώ τοις εκατό (8%) για την 1η νίκη, έξι τοις εκατό (6%) για τη 2η νίκη και τέσσερα τοις εκατό (4%) για την 3η νίκη, υπό την προϋπόθεση ότι ισχύουν για τη διοργάνωση που επιτεύχθηκε η διάκριση οι προϋποθέσεις που ισχύουν για τους πανελλήνιους αγώνες, κατά τα ανωτέρω αναφερόμενα, λογιζομένων, για την εφαρμογή της παρούσας περίπτωσης, των σχολείων ως σωματείων. Σε περίπτωση που μαθητής - αθλητής κατακτήσει 1η νίκη, τόσο σε Πανελλήνιους Μαθητικούς - Σχολικούς αγώνες όσο και σε πανελλήνιους αγώνες, τότε τα προβλεπόμενα κατά τα ανωτέρω ποσοστά προσαύξησης για την εισαγωγή στα Τ.Ε.Φ.Α.Α. ή σε άλλη σχολή ή τμήμα Α.Ε.Ι. προσαυξάνονται κατά μία ποσοστιαία μονάδα επί του μεγαλύτερου ποσοστού. Επιφυλασσομένων των οριζομένων στο πρώτο και δεύτερο εδάφιο της παρούσας, όλοι οι αθλητές/τριες, που έχουν κατακτήσει μία τουλάχιστον νίκη από τις αναφερόμενες στις περ. 1 έως και 7 της παρούσας, εισάγονται στα Τ.Ε.Φ.Α.Α. σε ποσοστό είκοσι τοις εκατό (20%) επιπλέον του εκάστοτε αριθμού των εισακτέων στα Τ.Ε.Φ.Α.Α. και σε ποσοστό τρία τοις εκατό (3%) επιπλέον του εκάστοτε αριθμού των εισακτέων σε οποιαδήποτε άλλη σχολή ή τμήμα Α.Ε.Ι. …». Τέλος, με την παράγραφο 10 του άρθρου 30 του ως άνω νόμου 4726/2020, όπως ίσχυε πριν την τροποποίησή του με το άρθρο 53 του ν. 4809/2021 (Α? 102) ορίστηκε ότι: «Ειδικά για τα έτη 2019 και 2021, οι διατάξεις του πρώτου εδαφίου της παρ. 8 του άρθρου 34 του ν. 2725/1999 ισχύουν για αθλητές και αθλήτριες που κατακτούν 1η έως 8η νίκη σε παγκόσμιο πρωτάθλημα ή 1η έως 6η νίκη σε Πανευρωπαϊκό Πρωτάθλημα ανδρών - γυναικών, νέων ανδρών - νέων γυναικών, εφήβων - νεανίδων, σε αθλήματα ή αγωνίσματα αθλήματος για τα οποία, λόγω εφαρμογής μέτρων πρόληψης της διάδοσης του νέου κορωνοϊού COVID-19, δε διεξήχθησαν οι παραπάνω Παγκόσμιες ή Πανευρωπαϊκές αθλητικές διοργανώσεις εντός του έτους 2020, όπως αποδεικνύεται από σχετική βεβαίωση της οικείας αθλητικής ομοσπονδίας. Η παρούσα ισχύει στις περιπτώσεις που ο αθλητής ή η αθλήτρια θα είχε αγωνιστεί εντός του έτους 2020 και δεν κατέστη δυνατή η ολοκλήρωση της αγωνιστικής διαδικασίας λόγω του κορωνοϊού COVID-19 στην ίδια ηλικιακή κατηγορία με αυτή στην οποία κατέκτησε νίκη κατά τα έτη 2019 ή 2021» και στο άρθρο 33 του ίδιου νόμου ορίζεται ότι: «1. Η ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως, εκτός αν άλλως ορίζεται στις επιμέρους διατάξεις του. 2. ...»."
        },
        {
            "class_id": "class7", 
            "text":" 13. Επειδή, η αιτούσα με το δικόγραφο της αιτήσεως ακυρώσεως προβάλλει ειδικότερα ότι οι διατάξεις της παρ. 8 του άρθρου 34 του ν. 2725/1999, μετά την τροποποίησή τους με τις διατάξεις της παρ. 6 του άρθρου 75 του ν. 4589/2019 (και τη διατήρηση των τροποποιήσεων και με τις επακολουθήσασες διατάξεις του άρθρου 13 του ν. 4726/2020), εξακολουθούν, παρά τα κριθέντα με την 686/2018 απόφαση της Ολομέλειας του Συμβουλίου της Επικρατείας, να προβλέπουν πριμοδότηση αθλητών ακόμα και για επιτυχίες σε αθλητικούς αγώνες ήσσονος σημασίας, ενώ παράλληλα εξακολουθεί να ισχύει, παρόλο που μεταβλήθηκε το ποσοστό από 4,5% σε 3%, η καθ’ υπέρβαση εισαγωγή αθλητών στις ανώτατες σχολές σε δυσανάλογα υψηλό ποσοστό των προβλεφθεισών θέσεων."
        },
        {
            "class_id": "class8", 
            "text":" 14. Επειδή, με την προεκτεθείσα νεότερη ρύθμιση της παρ. 6α του άρθρου 75 του ν. 4589/2019, για την εισαγωγή διακριθέντος αθλητή σε σχολή της προτιμήσεώς του, απαιτείται πλέον αυτός να συγκεντρώνει, μετά την προσαύξηση από τις αθλητικές διακρίσεις, αριθμό μορίων τουλάχιστον ίσο με το 100% των μορίων του τελευταίου εισαχθέντος στην ίδια σχολή κατά το ίδιο ακαδημαϊκό έτος, αντί του αντίστοιχου ποσοστού 90% που προβλεπόταν υπό το προϊσχύσαν νομοθετικό καθεστώς, ήτοι με τη ρύθμιση αυτή δεν επιτρέπεται πλέον εισαγωγή αθλητή σε σχολή της τριτοβάθμιας εκπαίδευσης με συνολικό αριθμό μορίων, μετά την -συνταγματική καταρχήν - προσαύξηση λόγω των αθλητικών διακρίσεων, μικρότερο από τον αριθμό των μορίων που έλαβε ο τελευταίος εισαχθείς στην ίδια σχολή. Περαιτέρω, επαναφέρεται το ποσοστό των εισακτέων για την καθ’ υπέρβαση εισαγωγή διακριθέντων αθλητών στα Α.Ε.Ι. σε 3%, το οποίο ίσχυε πριν την τροποποίηση της παρ. 8 του άρθρου 34 του ν. 2725/1999 με το άρθρο 17 του ν. 4429/2016 και το οποίο δεν παρίσταται αυθαίρετο. Συνεπώς, επί του πρώτου προδικαστικού ερωτήματος προσήκει η εξής απάντηση: η διάταξη της παρ. 8 του άρθρου 34 του ν. 2725/1999, μετά την τροποποίησή του με τις διατάξεις της παρ. 6 του άρθρου 75 του ν. 4589/2019 (και τη διατήρηση των τροποποιήσεων και με τις επακολουθήσασες διατάξεις του άρθρου 13 του ν. 4726/2020), δεν υπερβαίνει, κατά τα ανωτέρω, τα ακραία όρια πέραν των οποίων το παρεχόμενο από τη διάταξη αυτή προνόμιο εμφανίζεται δικαιολογημένο και επιτρεπτό συνταγματικώς και, ως εκ τούτου, δεν αντίκειται στις συνταγματικές αρχές της ισότητας (άρθρο 4 παρ. 1 Σ), της αξιοκρατίας και της σταδιοδρομίας εκάστου κατά λόγο της προσωπικής του αξίας (άρθρο 5 παρ. 1 Σ), καθώς και της ορθολογικής οργανώσεως της παρεχόμενης εκπαιδεύσεως (άρθρο 16 Σ), σε συνδυασμό και με τη συνταγματική αρχή της αναλογικότητας μέτρου/σκοπού. Ως προς το δεύτερο σκέλος του προδικαστικού αυτού ερωτήματος, κρίνεται ότι οι πανελλήνιοι αγώνες όλων των κατηγοριών δεν αποτελούν αγώνες ήσσονος σημασίας. Τούτο δε, διότι το προβλεπόμενο στον νόμο πλέγμα προϋποθέσεων για την αναγνώριση διακρίσεως στους πανελλήνιους αγώνες όλων των κατηγοριών παρέχει επαρκή εχέγγυα ως προς την ποιοτική στάθμη των αγώνων αυτών, δεδομένου ότι απαιτείται εκ του νόμου συμπλεκτικώς: α) η διάκριση να αφορά άθλημα ή αγώνισμα που καλλιεργείται από αναγνωρισμένη ομοσπονδία, β) η συμμετοχή ελάχιστου αριθμού (6) σωματείων για τα ομαδικά αθλήματα, γ) η συμμετοχή ελάχιστου αριθμού (8) αθλητών, προερχόμενων από τον ως άνω αριθμό των σωματείων, για τα ατομικά αθλήματα και δ) στα ομαδικά αθλήματα ο διακριθείς αθλητής πρέπει να έχει συμμετοχή τουλάχιστον στο 50% των αγώνων της διοργανώσεως, ενώ παραλλήλως, ο συνολικός αριθμός των συμμετασχόντων αθλητών της ομάδας του πρέπει να μην υπερβαίνει το 20% του αριθμού των αθλητών που δικαιούνται, βάσει των κανονισμών του αθλήματος, να συμμετέχουν στη διοργάνωση. Συνεπώς, η πριμοδότηση των διακρινόμενων σε πανελλήνιους αγώνες όλων των κατηγοριών αθλητών δεν αντίκειται στις ως άνω συνταγματικές αρχές της ισότητας (άρθρο 4 παρ. 1 Σ), της αξιοκρατίας και της σταδιοδρομίας εκάστου κατά λόγο της προσωπικής του αξίας (άρθρο 5 παρ. 1 Σ), καθώς και της ορθολογικής οργανώσεως της παρεχόμενης εκπαιδεύσεως (άρθρο 16 Σ), σε συνδυασμό και με τη συνταγματική αρχή της αναλογικότητας μέτρου/σκοπού. Εξάλλου, άνευ εννόμου συμφέροντος προβάλλεται ο λόγος ακυρώσεως ότι η πριμοδότηση των διακρινόμενων αθλητών σε Πανελλήνιους Μαθητικούς - Σχολικούς Αγώνες αντίκειται στις ως άνω συνταγματικές διατάξεις, διότι - σύμφωνα με παρατιθέμενα στοιχεία στο από 15.5.2023 νομίμως κατατεθέν υπόμνημα της Υπουργού Παιδείας - κατά το ακαδημ. έτος 2020-2021 εισήχθησαν μόνον τρεις αθλητές με διακρίσεις σε σχολικούς - μαθητικούς αγώνες, οι οποίοι, όμως, συγκέντρωναν περισσότερα μόρια χωρίς την - πλησσόμενη από την αιτούσα ως αντισυνταγματική - προσαύξηση."
        },
        {
            "class_id": "class1", 
            "text":" 15. Επειδή, όλα τα λοιπά προδικαστικά ερωτήματα απαραδέκτως υποβλήθηκαν ενώπιον του Συμβουλίου της Επικρατείας. Και τούτο διότι στην παραπεμπτική απόφαση δεν εξηγείται τεκμηριωμένα, αλλ’ ούτε και παρίσταται πρόδηλο, ότι από τις ως άνω μνημονευόμενες διατάξεις και τους προβαλλόμενους λόγους της αιτήσεως ακυρώσεως δημιουργείται, όπως απαιτεί ο νόμος (άρθρο 1 του ν. 3900/2010, όπως τροποποιήθηκε με το άρθρο 40 του ν. 4055/2012), «ζήτημα γενικότερου ενδιαφέροντος» με «συνέπειες για ευρύτερο κύκλο προσώπων». Ειδικότερα, δεν αρκεί προς τούτο μόνη η αναφορά των σχετικών ισχυρισμών της αιτούσας, στην οποία και περιορίζεται το δικαστήριο, ούτε η, κατά τ’ ανωτέρω, γενικώς διατυπούμενη κρίση του ότι τα τιθέμενα με την αίτηση ακυρώσεως ζητήματα «αποτελούν ζητήματα γενικότερου ενδιαφέροντος που έχουν συνέπειες για ευρύ κύκλο προσώπων», εφόσον δεν συνοδεύεται από συγκεκριμένη τεκμηρίωση ως προς την ύπαρξη ή το ενδεχόμενο δημιουργίας αντίστοιχων διαφορών. Εξάλλου, ούτε ως προς τη λυσιτέλεια των υποβληθέντων - πλην του πρώτου - προδικαστικών ερωτημάτων συντρέχουν οι νόμιμες προϋποθέσεις. Και τούτο διότι το διοικητικό εφετείο, περιοριζόμενο σε στοιχειώδη περιγραφή της διαφοράς και παραθέτοντας απλώς τους λόγους της αιτήσεως ακυρώσεως, χωρίς μάλιστα να διαλαμβάνει καν σκέψη για το παραδεκτό τους, δεν αναδεικνύει, όπως θα έπρεπε, κατά πόσον είναι, κατά την κρίση του, λυσιτελής για την εκδίκαση της διαφοράς η απάντηση στα ανωτέρω 'ζητήματα' συνταγματικότητας του νόμου, σύμφωνα με όσα έγιναν ερμηνευτικώς δεκτά στην πέμπτη σκέψη."
        },
        {
            "class_id": "class9", 
            "text":" 16. Επειδή, μετά την επίλυση, κατά τα ανωτέρω, των ζητημάτων, στα οποία αφορά το πρώτο προδικαστικό ερώτημα, το Δικαστήριο απέχει από την απάντηση στα υπόλοιπα προδικαστικά ερωτήματα για τους λόγους που εκτίθενται στην προηγούμενη σκέψη. Κατόπιν δε τούτου, η υπόθεση πρέπει να παραπεμφθεί προς περαιτέρω εκδίκαση στο Διοικητικό Εφετείο Αθηνών (άρθρο 1 παρ. 1 εδ. έκτο ν. 3900/2010, όπως ισχύει, αναλόγως εφαρμοζόμενο) [ΣτΕ Ολομ. 527/2015, ΣτΕ 719/2018 7μ., 2182/2015 7μ.]."
        }
        ,
        {
            "class_id": "class9", 
            "text":"Δ ι ά τ α ύ τ α Επιλύει, κατά το αιτιολογικό, το τεθέν με το πρώτο προδικαστικό ερώτημα ζήτημα. Απέχει της απαντήσεως στα λοιπά προδικαστικά ερωτήματα. Παραπέμπει την υπόθεση στο Διοικητικό Εφετείο Αθηνών."
            }
            ,
            {
                "class_id": "class0",
                "text": "Η διάσκεψη έγινε στην Αθήνα στις 18 Μαΐου 2023 Η Πρόεδρος                                  Η Γραμματέας Ευαγγελία Νίκα                               Ελένη Γκίκα και η απόφαση δημοσιεύθηκε σε δημόσια συνεδρίαση της 7ης Σεπτεμβρίου 2023. Ο Πρόεδρος                                    Η Γραμματέας του Γ΄ Θερινού Τμήματος Κωνσταντίνος Κουσούλης                         Ελένη Γκίκα Ρ.Κ.-ΜΔ"
            }
    ]
}